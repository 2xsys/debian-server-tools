# A csapatának tagja szeretnék lenni (HU)

### Milyen csapatnak?

- Webes alkalmazás ([SaaS](https://hu.wikipedia.org/wiki/Saas)) gyártók
- Webáruház üzemeltetők
- Marketing eszköznek tekintett honlapon kampányolók
- Hírportálok

### Milyen munkát végzek?

**Proaktívan** gondolkodok, nem kijavítom, hanem megelőzöm a hibákat.
Az a célom, hogy az együttműködésünk első pár hónapjában minden hibás dolgot,
folyamatot kijavítsunk a projektben.

- Infrastruktúra szolgáltatók kiválasztása és monitorozása
- A webes alkalmazás forráskódjának tanulmányozása
- Programozói munkát (unit test) nem igénylő
  folyamatos integrációs tesztek és automata telepítés (CI/CD) megvalósítása
- A webes alkalmazás napi folyamatainak monitorozása
- Az összes ügyfelem valaha történt összes hibájának ellenszerét telepítem
- A nem fenntartható technológiák és folyamatok helyett
  ajánlok és - ha lehetséges - bevezetek másokat

Olyan látásmódot igyekszem képviselni, ami a **következő két évre** tekint.

`#prevenció` `#DevOps` `#alkalmazás-üzemeltetés` `#DevSecOps`

### Miben veszi hasznom?

- Éjjel-nappali ügyfélszolgálat: hibajegy, telefon, email
- Üzembiztonság: célom, hogy minden incidens hozzám fusson be először
- Sérülékenység: [automatizált betörések](https://www.owasp.org/images/3/33/Automated-threat-handbook.pdf)
  ellen védekezek, felbérelt hackerek ellen konkrét technológiai tanácsot tudok adni
- Sebesség: törekszem, hogy érzékelhetően jobb legyen a felhasználói élmény
- Dokumentálás: telepítésről, beállításokról, frissítésről, egyéb folyamatokról
  készítek jól használható dokumentumokat
- Folyamatos visszajelzés:
  a napi fejlesztésű [monitorozó és ellenőrző programok](https://github.com/szepeviktor)
  jelentései alapján és a napló elemzések folyamán
  hibajegyeket nyitok, megbeszéléseken megoldási javaslatokat adok

Keressen meg: viktor@szepe.net
